Sales orationibus aspersi.

Videamus igitur quemadmodum ipse illa praecepta in orationibus quae extant
secutus sit. Nam, cum libros de oratore a. 699 a. U. scriberet, ea, quae his libris prae·
cipiebat, in dicendo et jamdiu tractaverat et tum ipsum multum tractabat. Quodsi haec
quae in orationibus extant ad ea quae invenimus praecepta et doctrinam non omnia
referri possunt, primum omnibus numeris absolutam et plane descriptam artem non tra·
didit, deinde ipse natura sua vel ultra eos, quibus rectum usum circumscripsit, fines est
provectus, tum quaedam ab eo ridicule et iocose dicta sunt, quorum interpretatio nunc
aut incerta sit aut nulla; denique multis locis compluria ridiculi genera simul insunt. ’

Α.

Ac primum perpetua illa in narrando festivitas sive facetiae aequabiliter
in omni oratione aut in maiore orationis parte lusae apparent:

p. Rosc. Am. 56. 57 cum accusatores cum canibus et anseribus comparat, 59
cum Erucii in accusando negligentiam describit, qui 82. ex aliena oratione declamare
videretur, quam in alium reum commentaretur;

cum p. Rosc. Corn. 20. Fannii Chaereae faciem describit, qui idcirco ,capite et
superciliis semper est rasis, ne ullum pilum viri boni habere dicatur“ et mores curn leno·
nis Plautini persona confert, quem Roscius praeclare in scena tractet, et 49 Cluvium,
virum gravissimum, ad mentiendum atque peierandum colloquio admodum ridiculo a pro·
bissimo viro Roscio moveri fingit;

cum in diu. ln Q. Caec. 45. Q. Hortensii in partiendo artem et „divisionem in
digitos diductam“ (Quint. IV. 5. ²4) (ut Verr. III. 49. eiusdem jactationem cerviculae)
leviter perstringens accusationi Caecilii, ex veteribus orationibus et magistri ludi libro
compositae, minatur perniciei fore;

cum Verr. III. 76. Verrem decumas mulierculis aeque ac Persarum reges uxori-
bus civitates attribuisse narrat.

Verrina IV vero tota lere constat perpetuis facetiis, quibus dictorum sales sunt
aspersi cf. inprimis quae narrat de Cibyraticis canibus, qui cum majus artis opus venari
non poterant, minora pro lepusculis capiebant (47), aut de cena, in qua elegantissimus
atque eruditissimus homo quasi festivum acroama, ne sine corollario discederet, emblemata
evellenda curavit (49).

In Verr. V vitam ejus luxuriosam et inertem describit et boni imperatoris ex
mulierum morsu cicatrices cum Aquilii vulneribus, novum monstrum curn vetere in iisdem
locis Scyllae, Charybdis, Cyclopum immanitate comparat.

P. Caec. 41. Aebutius 27 testes P. Caesennius, auctor fundi, nontam auctoritate
gravi, quam corpore, et S. Clodius Phormio „nec minus niger nec minus confidens quam
ille Terentianus est Phormio“ paucis verbis (cf. Quintil. VI. 3. 56), denique Falcula,
exemplar antiquae religionis, isque brevi narratione depinguntur, 54 eorum, qui leges

 

